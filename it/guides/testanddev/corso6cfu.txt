Ingegneria Aerospaziale - Triennale

Questa guida è stata redatta dagli admin di Ingegneria Aerospaziale del PoliNetwork, raccogliendo opinioni di diversi studenti che hanno frequentato il corso. Ogni paragrafetto è un'opinione. Cliccate sul nome del corso per aprirne la pagina e leggere il programma dettagliato.


### ECONOMIA E ORGANIZZAZIONE AZIENDALE (PER AEROSPAZIALI)
MANIFEST https://www4.ceda.polimi.it/manifesti/manifesti/controller/ManifestoPublic.do?EVN_DETTAGLIO_RIGA_MANIFESTO=evento&aa=2020&k_cf=225&k_corso_la=350&k_indir=AER&codDescr=083405&lang=IT&semestre=2&anno_corso=1&idItemOfferta=151132&idRiga=258733
<b>Prof. Flori (scaglione unico, 2019/20):</b> <br/>Il corso è molto semplice (rispetto agli altri proposti) con concetti basilari di teoria e successiva applicazione pratica. Ad esercitazioni vengono proposti esercizi molto simili a quelli presenti nei temi d'esame se non direttamente tratti da questi. Il materiale fornito è più che sufficiente per una buona preparazione dell'esame. Il contenuto dell'esame è abbastanza standard essendo di fatto pochi gli argomenti e gli esercizi si differenziano solo per l'impostazione iniziale mentre lo svolgimento è per lo più identico. Le modalità d'esame a distanza erano al quanto limitanti, si dovevano svolgere un paio di esercizi lunghi e uno breve o una domanda di teoria il tutto in 60/70 minuti che non erano per niente sufficienti a svolgere l'intero esame, ma il prof alla fine nella correzione il prof. Flori ne teneva conto nella valutazione


### FISICA DELLE ONDE 
MANIFEST https://www11.ceda.polimi.it/schedaincarico/schedaincarico/controller/scheda_pubblica/SchedaPublic.do?&evn_default=evento&c_classe=745278&polij_device_category=DESKTOP&__pj0=0&__pj1=ec54660ade7f5213ce19d26a97e91971
Il corso è quello che c'è scritto sulle dispense, a volte un po' di meno (tipo se c'è una riduzione delle ore per un motivo o per l'altro). Il professore spiega abbastanza rapidamente, ma parla in modo chiaro ed è sempre disponibile nel rispiegare un concetto (si rende conto che a volte può risultare un po' rapido, quindi ne tiene conto ed è pronto a rispiegare se richiesto). Il corso funziona come gli altri, ci sono lezioni ed esercitazioni, delle quali fornisce i testi con risultati (non procedimenti). A un certo punto del corso carica su BeeP anche un file con vari temi di esame passati, quindi ci si può esercitare su quelli (nel nostro caso li aveva anche risolti verso la fine del corso). L'esame a distanza (come l'abbiamo fatto noi) era formato da tre parti: 10 minuti con 10 domande di teoria a risposta multipla (crocette), 30 minuti per un esercizio e 30 minuti per un altro. Gli esercizi proposti all'esame che ho fatto io rassomigliavano abbastanza strettamente quelli fatti ad esercitazioni e degli esami scorsi.


### ORGANIZZAZIONE DEL TRASPORTO AEREO
MANIFEST https://www11.ceda.polimi.it/schedaincarico/schedaincarico/controller/scheda_pubblica/SchedaPublic.do?&evn_default=evento&c_classe=744926&polij_device_category=DESKTOP&__pj0=0&__pj1=ea6510efa7b45c38a2ca4b35e298182e
Il corso è prettamente teorico, sono quasi assenti esercizi e anche l’esame è nozionistico. Per quanto riguarda il prof, è abbastanza chiaro e si affida molto alle slides (che sono sufficienti come materiale per la preparazione dell’esame). Il prof titolare del corso è affiancato da un architetto che tiene qualche lezione ed è spesso presente. Oltre a loro due ci sono degli interventi esterni da parte di personale di SEA (colleghi del prof. Terranova) che tengono delle presentazioni su singoli argomenti (che possono far parte degli argomenti d’esame). Per quanto riguarda l’esame, visto che lo scorso semestre era in modalità a distanza, le prova è stata scritta (un questionario con domande sia aperte che chiuse) con voto massimo 28. L’orale poteva essere sostenuto solo da chi avesse preso almeno 26 nella precedente prova scritta. Con l’orale si poteva quindi arrivare al 30.
